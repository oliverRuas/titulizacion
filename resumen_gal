 O excesivo consumo de auga e a emisión de gases de efecto invernadoiro son dous dos problemas que afectan ás explotacións agrícolas, pero que se poden minimizar se se escollen fontes de enerxía renovables. Como estes sistemas son custosos, o agricultor pode ter acceso a este tipo de enerxía grazas a un activo chamado Power Purchase Agreement (PPA), e como ten fluxos futuros de efectivo predecibles, convértese nun bo colateral para unha titulización. A titulización é unha técnica financeira que permite aumentar a liquidez de certos activos e polo tanto a súa capacidade para atraer inversores. Porén, ten uns custos fixos elevados debido, entre outros motivos, á necesidade de controlar e validar a calidade dos activos nos que se basean os bonos de titulización. Estes custos pódense reducir significativamente a través do uso de técnicas criptográficas e redes distribuidas, como a tecnoloxía blockchain. Esta tecnoloxía proporciona inmutabilidade da información de xeito que os distintos actores que participan na titulización non teñen que incorrer en gastos para validala. Unha reducción significativa dos custos da titulización debido a blockchain podería permitir o seu uso para financiar proxectos que ata agora non eran axeitados pola súa dimensión ou características. Este TFM é un caso de estudo dun instrumento financeiro implementado en blokchain para financiar sistemas de autoconsumo enerxético para o agro. Para iso diseñouse a arquitectura e funcionalidade da rede en Hyperledger Fabric e comprobouse que permite suplir as distintas secuencias da titulización e a valoración correcta do instrumento financeiro resultante.
